# Vasarasormi (Mallet Finger)

*päivitetty 1.1.2024*

---

## Liittyvät ICD-koodit

	S63.4 Ruptura traumatica ligamentorum articulationum metacarpophalangealium et/sive interphalangealium

## Liittyvät TMP-koodit

- 

---

## Tyypillinen vammamekanismi

Mallet finger aiheutuu, kun sormen ekstensorijänne vaurioituu sormen kärkinivelessä (DIP), usein äkillisen voiman vaikutuksesta, kuten palloillessa sormeen kohdistuvan iskun seurauksena.

## Kliininen tutkimus

Tutkimuksessa huomataan, että potilas ei pysty ojentamaan sormen kärkeä aktiivisesti, ja kärkinivel roikkuu tyypillisesti hieman koukussa.

## Kuvantaminen

### Modaliteetit

- Natiiviröntgenkuvaus on standardi menetelmä mallet fingerin diagnosoimiseksi, erityisesti jos epäillään luun murtumaa.

### Radiologinen klassifikaatio

- Radiologisessa tutkimuksessa voidaan havaita avulsiotilanteessa pieni luufragmentti, joka on irronnut jännekiinnityskohdasta.

## Hoito

### Konservatiivinen

Konservatiiviseen hoitoon kuuluu sormen kärkiosan immobilisointi lastalla ojennettuun asentoon. Lastan tulee olla käytössä jatkuvasti 6–8 viikkoa, riippuen vamman vakavuudesta ja paranemisen etenemisestä. Tuon jälkeen lastan käyttöä jatketaan öisin 2-4 viikon ajan.

#### Seuranta

Seurannassa tarkkaillaan sormen asentoa ja toiminnallista paranemista. Lastan poiston jälkeen aloitetaan varovaiset liikeharjoitukset.

### Operatiivinen

Kirurginen hoito voidaan harkita, jos konservatiivinen hoito ei johda toivottuun tulokseen, tai jos kyseessä on avoin vamma tai jänne on irronnut luusta merkittävän luufragmentin kanssa ja nivel on epästabiili.

### Konsultaatiot

Tarvittaessa konsultoidaan käsikirurgia.

## Hoitokertomusfraasit

### Status

>Sormen ekstensorijänne vaurioitunut DIP insertiosta, sormen kärki roikkuu passiivisesti.

### Suunnitelma

>Aloitetaan konservatiivinen hoito lastalla (dorsaalinen, jotta haptinen tunto säilyy), joka immobilisoi sormen kärjen ojennettuun asentoon 6–8 viikoksi. Hoidon jälkeen tukea on hyvä käyttää vielä 2–4 viikkoa öisin. Kontrolli terveysasemalle tai käsikirurgille juuri ennen lastan poistoa 6–8 viikon kohdalla.

*Milo Grotell LKT (milo@grotell.fi)*