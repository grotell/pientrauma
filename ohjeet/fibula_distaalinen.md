# Isoloitunut fibulan distaaliosan murtuma
*päivitetty 1.1.2024*

---

Liittyvät ICD-koodit
> Sääriluun ja pohjeluun murtumat: S82.-
> Pohjeluun distaalisen pään murtumat: S82.6

Liittyvät TMP-koodit
> Ei saatavilla

---

## Tyypillinen vammamekanismi
Isoloitunut fibulan distaaliosan murtuma syntyy tyypillisesti, kun jalka vääntyy inversioon, aiheuttaen taluksen välityksellä voimakkaan lateraalisen työnnön fibulan distaaliseen osaan (nilkan lateraalimalleoliin). Tämä voi tapahtua esimerkiksi kaatuessa, urheillessa tai nilkan vääntyessä epätasaisella pinnalla kävellessä.

Vaikka isoloituneet murtumat ja nivelsidevauriot ovat suhteellisen yleisiä, niihin voi liittyä myös muiden luiden murtumia, kuten tibian distaaliosan (mediaalisen malleolin) murtuma (**linkki kombinaatiomurtumaan**).

## Kliininen tutkimus
Arvioidessa todennäköisiä traumasta aiheutuneita vammoja, voidaan anamnestisia tietoja käyttää ja hyödyntää Lauge-Hansenin vammatyypitystä. Lauge-Hansenin tyypitys määrittää todennäköiset vammat traumamekanismin mukaan. Tyypitys esitetty oheisessa taulukossa:

| Luokka                      | Oletettu Stabiliteetti                                      | Murtumatyypit - Vaihe I                                            | Murtumatyypit - Vaihe II                                 | Murtumatyypit - Vaihe III                                  |
|-----------------------------|--------------------------------------------------------------|--------------------------------------------------------------------|----------------------------------------------------------|-------------------------------------------------------------|
| Supinaatio-Adduktio (SA)    | Yleensä vähemmän vakava, voi olla vakaa ja tarvitsee harvemmin operatiivista interventiota                      | Fibulan alaosan murtuma (lateraalinen malleoli)                        | Mediaalisen malleoluksen murtuma tai deltoidiligamentin vamma  | -                                                           |
| Supinaatio-Eversio (SE)     | Usein vakavampi kuin SA-luokka, voi vaatia operatiivista hoitoa                | Mediaalisen malleoluksen murtuma tai deltoidiligamentin vamma      | Fibulan syndesmoosin vamma                               | Korkea Fibulan murtuma              |
| Pronaatio-Abduktio (PA)     | Usein epävakaa, mahdollisesti vaativa operatiivista hoitoa   | Tibian distaalinen murtuma (mediaalinen malleoli) tai deltoidiligamentin vamma      | Fibulan alaosan murtuma (lateraali malleoli)              | -                                                           |
| Pronaatio-Eversio (PE)      | Yleensä vakava ja epävakaa, vaatien usein operatiivista interventiota | Deltaligamentin vamma tai distaalisen tibian murtuma (mediaalinen malleoli)      | Fibulan syndesmoosin vamma                               | Korkean syndesmoosin vamma tai tibian distaaliosan (takakolmio) murtuma        |

Tyypilliset potilaat valittavat kipua, turvotusta ja arkuutta nilkan ulkopuolella, erityisesti fibulan distaaliosassa (lateraali malleolissa). Kivun lisäksi tyypillisiä löydöksiä ovat nilkan liikerajoitukset ja hematooma. Statuksessa on erityisen tärkeää arvioida nilkan stabiilisuutta ja varmistaa, ettei mukana ole muita nilkkavammoja, kuten syndesmoosivammat, tibian murtumaa, tarsaaliluiden murtumia. Myös ihon kunto ja neurovaskulaaristatus tulee tutkia.

> Proksimaalinen fibula ei aristele. Squeeze-test ei aristele. Ulkorotaatiotestissä ei kipua. Lateraali malleoli ei aristele. Ei kipua palpoidessa lateraalisissa nivelsiteissä. Mediaalimalleoli ei aristele. Deltan seutu ei aristele. Takakolmion seutu kivuton. Jalkapöydän luut kivuttomat. Varpaat liikkuvat. ADP +. ATP +. Ei huomattavaa turvotusta. Iho rypyttyy. Vetolaatikossa normaalinomainen laksiteetti. Työntö lateraalisuuntaan ei laksoi. Kliinisesti siis stabiili.

## Kuvantaminen
### Modaliteetit
- **Röntgen**: Suoritetaan ensisijaisesti nilkan AP-, lateraali- ja mortise-näkymissä fibulan distaaliosan murtuman toteamiseksi. Jos aristusta proksimaalisessa fibulassa, tulee myös tuo alue kuvata.
- **CT**: Yleensä ei ole tarpeen, mutta voidaan käyttää murtuman tarkemman morfologian ja mahdollisten muiden nilkkavammojen selvittämiseen, erityisesti korkeaenergisissä tai epäselvissä tapauksissa.

### Radiologinen klassifikaatio
Weberin klassifikaatio on yleisesti käytetty fibulan isoloituneiden murtumien luokittelussa, joka perustuu murtuman sijaintiin suhteessa syndesmoosiin.
- **Weber A**: Murtuma sijaitsee syndesmoosin alapuolella. Tyypillisesti stabiili.
- **Weber B**: Murtuma on syndesmoosin tasolla tai sen lähellä. Voi olla stabiili, mutta stabiliteetin arviointiin kiinnitettävä erityistä huomiota.
- **Weber C**: Murtuma on syndesmoosin yläpuolella. Ty

ypillisesti epästabiili johtuen todennäköisestä syndesmoosivammasta.

## Hoito
### Konservatiivinen
Konservatiivinen hoito on usein ensisijainen vaihtoehto Weber A -tyypin murtumille ja stabiileille Weber B -tyypin murtumille. Konservatiivisessa hoidossa suositellaan käytettäväksi Lace-up-ortoosia tai tarvittaessa combicast-tyyppistä saapasta.

> Hoito-ohjefraasi

### Operatiivinen
Weber B -tyypin epästabiilit ja useimmat Weber C -tyypin murtumat vaativat operatiivista hoitoa, kuten ruuvikiinnitystä tai levyosteosynteesiä, nilkan anatomian ja toiminnallisuuden palauttamiseksi.

Ortopedian arvio on suositeltavaa kaikissa tapauksissa, joissa harkitaan operatiivista hoitoa tai diagnoosi on epäselvä. Jos nilkka on stabiili, konsultaatio voidaan tehdä virka-aikaan. Epästabiilin nilkan kohdalla suositellaan nilkan asettamista muovikovitteiseen U-lastaan "banaani"-asentoon ja ortopedin konsultoimista päivystyksellisesti (ei kuitenkaan yöaikaan).
